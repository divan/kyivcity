---
fontsize: 10pt
title: |
  \vspace{3cm}
  ![](logo.png){width=2in}
  \
  \vspace{1cm}
  \Huge ПОРЯДОК
  
  \large надання фінансової підтримки з бюджету міста Києва громадським 
  організаціям фізкультурно-спортивної спрямованості міста Києва на конкурсних засадах
---

1. Цей Порядок визначає механізм відбору громадських організацій міста Києва в тому числі відокремлених підрозділів Всеукраїнських федерацій з олімпійських, не олімпійських видів спорту та спортивних клубів по м. Києву (далі - громадські організації) та розподілу коштів для надання фінансової підтримки з бюджету міста Києва в межах виконання міської комплексної цільової програми «Молодь та спорт столиці» на відповідний рік.

2. Відбір громадських організацій для надання фінансової підтримки з бюджету міста Києва здійснюється на конкурсних засадах (далі - конкурсний відбір).

3. До участі у конкурсному відборі допускаються громадські організації фізкультурно-спортивної спрямованості міста Києва, які мають статус юридичної особи не менше пів року до дати оголошення конкурсного відбору, зареєстровані та діють на території міста Києва.
Обов'язковою умовою надання фінансової підтримки з бюджету міста Києва є залучення громадською організацією власних коштів для покриття ризиків, пов'язаних з проведенням спортивних та спортивно-масових заходів у сумі не менше 20% від загальної суми витрат конкурсної пропозиції. Такі витрати можуть включати, як матеріальні витрати, кошти залучені від спонсорів так і залучення волонтерів, надання власного приміщення для проведення спортивного заходу тощо.

4. У цьому порядку вживаються у такому значенні: 
   - **учасник конкурсного відбору** - громадська організація, що подала конкурсну пропозицію для участі у конкурсному відборі;
   - **конкурсна пропозиція** - комплект документів, які подаються громадськими організаціями для участі в конкурсному відборі;
   - **спортивні заходи місцевого рівня** – змагання місцевого рівня, навчально-тренувальні збори спортсменів - киян з видів спорту, участь в всеукраїнських змаганнях та спортивно-масові заходи (забіги, фестивалі, спартакіади тощо), які проводяться серед різних верств населення міста Києва;
   - **календарний план** - це календарний план фізкультурно-оздоровчих та спортивних заходів міста Києва, що визначає організаційні та фінансові питання щодо забезпечення проведення відповідних спортивних заходів на відповідний рік та затверджується наказом директора Департаменту молоді та спорту виконавчого органу Київської міської ради (Київської міської державної адміністрації) в установленому порядку.

5. Конкурсний відбір організовує та проводить Департамент молоді та спорту виконавчого органу Київської міської ради (Київської міської державної адміністрації) (далі - **Організатор конкурсного відбору**).

6. З метою відбору громадських організацій для надання фінансової підтримки з бюджету міста Києва наказом директора Департаменту молоді та спорту виконавчого органу Київської міської ради (Київської міської державної адміністрації) утворюється конкурсна комісія у складі голови, заступника голови, секретаря та членів конкурсної комісії.

	Конкурсну комісію очолює директор Департаменту молоді та спорту виконавчого органу Київської міської ради (Київської міської державної адміністрації).
	
	У разі відсутності голови конкурсної комісії його обов'язки виконує заступник голови конкурсної комісії.

7. До складу конкурсної комісії включаються пропорційно: представники [Організатора](#5 "Департамент молоді та спорту виконавчого органу Київської міської ради (Київської міської державної адміністрації)") конкурсного відбору та інших структурних підрозділів виконавчого органу Київської міської ради (Київської міської державної адміністрації), депутати Київської міської ради (за згодою), представники громадських організацій (за згодою).

	Склад конкурсної комісії не повинен бути менше ніж 7 осіб і не більше ніж 13 осіб.
	
	Члени конкурсної комісії беруть участь у її роботі на громадських засадах.
	
	Не може бути членом конкурсної комісії особа, що є керівником, членом керівних органів організації, яка подала заявку для участі у конкурсі.

8. Організаційно-технічне забезпечення роботи конкурсної комісії здійснює Організатор конкурсного відбору.

9. Конкурсна комісія відповідно до покладених на неї завдань:
	- розглядає подані громадськими організаціями конкурсні пропозиції для отримання фінансової підтримки з бюджету міста Києва;
	- здійснює конкурсний відбір громадських організацій для надання фінансової підтримки з бюджету міста Києва;
	- забезпечує розподіл видатків за напрямками та критеріями визначеними цим Порядком;
	- подає пропозиції щодо розподілу видатків між громадськими організаціями для укладання Організатором конкурсного відбору договорів про надання фінансової підтримки з бюджету міста Києва громадським організаціям фізкультурно-спортивної спрямованості міста Києва.

10. Організаційною формою роботи конкурсної комісії є засідання, які проводяться у режимі онлайн-трансляції.
	
	Засідання конкурсної комісії є правоможним, якщо на ньому присутні не менше половини її складу.
	
	Засідання конкурсної комісії проводить її голова або, за його відсутності, заступник голови конкурсної комісії.
	
	Рішення конкурсної комісії про результати конкурсного відбору ухвалюються голосуванням більшості голосів від загального складу конкурсної комісії, оформлюються протоколами та підписуються всіма присутніми на засіданні членами конкурсної комісії.

11. Члени конкурсної комісії зобов'язані не допускати конфлікту інтересів під час розгляду конкурсних пропозицій. Перед початком розгляду конкурсних пропозицій член конкурсної комісії зобов'язаний повідомити про наявність конфлікту інтересів та надати пояснення щодо обставин, які можуть перешкодити об'єктивному виконанню ним обов'язків. Член конкурсної комісії, у якого виявлено конфлікт інтересів, виводиться з її складу за поданням голови конкурсної комісії. Якщо конфлікт інтересів виявлено після ухвалення конкурсною комісією рішення про визначення громадських організацій, яким надається фінансова підтримка з бюджету міста Києва, до закінчення строку оскарження результатів конкурсного відбору, передбаченого пунктом 21 цього Порядку, підсумки конкурсного відбору визначаються без урахування голосу члена конкурсної комісії, у якого виявлено конфлікт інтересів.

12. Організатор конкурсного відбору складає текст оголошення про проведення конкурсного відбору та оприлюднює його на офіційній веб-сторінці Департаменту молоді та спорту виконавчого органу Київської міської ради (Київської міської державної адміністрації) Єдиного веб-порталу територіальної громади міста Києва.
 
13. Строк подання конкурсних пропозицій -  не менше 20 днів з дня оприлюднення оголошення про проведення конкурсного відбору.

14. Максимально можливий обсяг бюджетного фінансування конкурсної заявки становить 80% від загального кошторису витрат та не може перевищувати:

  - 10% від загального бюджету конкурсу на одну організацію, що має успішний досвід реалізації проектів та заходів в рамках конкурсу, з залученням бюджетного фінансування м. Києва;
  - 200.000 грн для громадських організацій які вперше реалізовують проекти за кошти бюджету м. Києва. 
  
15. Для участі в конкурсі громадські організації подають:

	- Заяву про участь в конкурсі (додаток 1);
	- копію статуту громадської організації, завірену в установленому порядку;
	- інформацію про діяльність громадської організації за останні пів року:
		- кількість проведених спортивних, спортивно-масових заходів
		- результати участі в них підготовлених спортсменів
		- офіційно зареєстрованих спортивних клубів, секцій, шкіл, індивідуальних та колективних членів тощо
		- кількість переглядів трансляцій проведених заходів, для громадських організацій які беруть участь вперше (подається в довільній формі).
	- заповнену аплікаційну форму учасника конкурсного відбору за попередній рік (додаток 2);
	- звіт про використання коштів бюджету міста Києва за попередній рік з відповідними підтверджуючими документами (для громадських організацій, які отримали бюджетні кошти у попередньому році);
	- проект договору про надання фінансової підтримки з бюджету міста Києва громадським організаціям фізкультурно-спортивної спрямованості міста Києва за типовою формою, розробленою та затвердженою Організатором конкурсного відбору (додаток 3).
	- проєкт календарного плану на наступний рік (додаток 4);
	- опис кожного заходу конкурсної пропозиції за формою: унікальність та актуальність заходу, або доцільність проведення навчально-тренувального зборів, опис залучених спеціалістів та інструментів просування заходу, інноваційність та бюджетна ефективність запропонованих заходів з вказанням запланованого місця проведення.  
	- розрахунок витрат (додаток 5).

16. Документи, зазначені у пункті 15 цього Порядку, засвідчуються на кожній сторінці підписом керівника, скріпленим печаткою громадської організації (за наявності).

17. Учасники конкурсного відбору подають конкурсні пропозиції Організатору конкурсного відбору на електронну пошту вказану у повідомленні про конкурс, а у разі включення конкурсної пропозиції до списку переможців, оригінали всіх документів мають бути надані в тижневий строк у друкованій та електронній формі, за адресою та у строк, визначений в оголошенні про проведення конкурсного відбору. У разі ненадання в строк громадською організацією оригіналів  документів - вона виключається зі списку переможців, а на її місце включається наступна за рейтингом конкурсна заявка, кошторис якої не перевищує передбачену суму видатків з бюджета міста Києва на конкурс поточного року.

   Організатор конкурсного відбору видає учасникові конкурсного відбору довідку про отримання конкурсної пропозиції, в якій зазначається дата отримання та реєстраційний номер конкурсної пропозиції.
Конкурсні пропозиції оприлюднюються на офіційній веб-сторінці Департаменту молоді та спорту виконавчого органу Київської міської ради (Київської міської державної адміністрації) Єдиного веб-порталу територіальної громади міста Києва.
Подані конкурсні пропозиції не повертаються учасникам конкурсного відбору.

18. Конкурсний відбір проводиться у два етапи:

	1. Аналіз відповідності поданих конкурсних пропозицій вимогам конкурсного відбору.
	
		Організатор конкурсу перевіряє достовірність інформації, зазначеної у конкурсних пропозиціях і може звертатися за підтвердженням інформації, наданої учасниками конкурсного відбору, до органів державної влади, органів місцевого самоврядування, підприємств, установ, організацій відповідно до їх компетенції.
	
		До участі у другому етапі конкурсного відбору не допускаються громадські організації, якщо:

		- громадська організація перебуває у стані припинення;
		- подано недостовірну інформацію про діяльність громадської організації;
		- конкурсна пропозиція для участі у конкурсному відборі подана після закінчення встановленого для цього строку або не містить повного комплекту необхідних документів;
		- громадська організація подала офіційний лист про відкликання своєї заявки на участь у конкурсі;
		- громадською організацією в конкурсній пропозиції подано захід, або заходи що вже включені на фінансування за іншою бюджетною програмою;
		- інформація, зазначена громадською організацією в аплікаційній формі учасника конкурсного відбору для надання фінансової підтримки з бюджету міста Києва громадським організаціям на проведення спортивних заходів, не відповідає напрямкам діяльності громадської організації;
		- громадська організація ставить за мету отримання прибутків, ведення політичної діяльності, надання гуманітарної або благодійної допомоги, проведення релігійних обрядів тощо.
		
	2. Розподіл коштів бюджету міста Києва, передбачених для надання фінансової підтримки громадським організаціям, проводиться у таких категоріях:

   - спортивні заходи міського рівня та навчально-тренувальні збори спортсменів-киян - 30%;
   - спортивні заходи всеукраїнського рівня, в яких беруть участь спортсмени-кияни - 20%;
   - спортивно-масові заходи спортивних клубів - 50%. 
   
   Конкурсна пропозиція може містити один, або кілька заходів одночасно.
   Конкурсні пропозиції однією громадською організацією можуть подаватись в одній, двох, або одразу трьох категоріях, але в такому разі до конкурсної заявки подається окрема аплікаційна форма і кошторис в кожній з категорій. Сума очікуваного фінансування для однії громадської організації з бюджету міста Києва в рамках конкурсу не може перевищувати 3.000.000 грн за трьома категоріями разом.

  3. Другий етап - розподіл коштів бюджету міста Києва між громадськими організаціями відповідно до рейтингового оцінювання конкурсних заявок поданих громадськими організаціями.
До початку оцінювання конкурсних пропозицій Організатор конкурсу організовує відкритий захист проектів. Конкурсна комісія, в обов'язковому порядку, заслуховує конкурсні пропозиції громадських організацій на відкритому захисті, з відео трансляцією на офіційному ресурсі КМДА.
	
	Конкурсний відбір громадських організацій для надання фінансової підтримки з бюджету міста Києва відбувається шляхом індивідуального оцінювання кожної конкурсної пропозиції членами конкурсної комісії та їх рейтингування за сумою 10 критеріїв.

  Оцінювання конкурсних пропозицій проводиться наступним чином: по кожному з критеріїв виставляється від 0 до 3 балів (низький рівень - 0, середній - 1, достатній - 2, високий - 3):
   
 - масовість заходів проведених організацією за попередній рік;
 - відсоток софінансування заходів конкурсної пропозиції;
 - кількість спортсменів-киян, які взяли участь у спортивних заходах всеукраїнського рівня у попередньому році; 
 - кількість спортсменів-киян, які які посіли призові місця, у спортивних заходах міського рівня у попередньому році;
 - кількість спортсменів-киян, які посіли призові місця, у спортивних заходах міського рівня у попередньому році;
 - наявний позитивний досвід проведення спортивно-масових та спортивних заходів у попередні роки;
 - дотримання гендерного балансу в роботі організації, або запланованого спортивно-масового заходу;
 - активність громадської організації в соціальних мережах, охоплення трансляцій заходів, кількість підписників та згадування у ЗМІ заходів організованих у попередні роки;
 - наявність річної звітності роботи громадської організації в публічному доступі;
 - інклюзивний підхід в роботі громадської організації, або проведенні запланованого спортивно-масового заходу.
 
 Одна заявка може отримати максимально 30 балів. 
    
 Мінімальна кількість балів, що дає можливість включити в перелік конкурсних заявок що претендують на фінансування з бюджету міста Києва на відповідний рік - 15 балів.
   
   За результатами оцінювання конкурсних пропозицій конкурсною комісією - Організатор конкурсу формує рейтинг конкурсних заявок, який затверджує конкурсна комісія. Рейтинг та результати оцінювання конкурсних пропозицій підлягають обов'язковому оприлюдненню на сайті організатора конкурсу, наступного дня після їх затвердження.  
   
   Переможцями конкурсу визначаються конкурсні пропозиції громадських організацій в кожній категорії окремо відповідно рейтингу та в межах встановленого обсягу видатків. Якщо сума останньої за рейтингом конкурсної пропозиції виходить за рамки встановленого обсягу видатків конкурсу на відповідний рік, до списку переможців включається наступний (наступні) за рейтингом конкурсні пропозиції в межах встановленого обсягу видатків.

19. Фінансова підтримка надається громадським організаціям для наступних цілей:

	- організації та проведення спортивних та спортивно-масових заходів місцевого рівня, включених до календарного плану, спрямованих на забезпечення підготовки спортивного резерву до складу збірних команд міста Києва з відповідних видів спорту та їх участь у спортивних змаганнях всеукраїнського рівня;
	- проведення навчально-тренувальних зборів спорсменів-киян для підвищення рівня підготовки;
	- залучення до здорового способу життя широких верств населення міста Києва;
	- заохочення переможців спортивних та спортивно-масових заходів міського та всеукраїнського рівнів.

20. Рішення конкурсної комісії оформлюються протоколом, який підписують всі присутні на засіданні члени конкурсної комісії. Протокол оприлюднюється на офіційній веб-сторінці Департаменту молоді та спорту виконавчого органу Київської міської ради (Київської міської державної адміністрації) Єдиного веб-порталу територіальної громади міста Києва.

21. Надання фінансової підтримки з бюджету міста Києва громадській організації здійснюється Організатором конкурсного відбору на підставі укладеного договору про надання фінансової підтримки з бюджету міста Києва громадським організаціям фізкультурно-спортивної спрямованості міста Києва за типовою формою, розробленою та затвердженою Організатором конкурсного відбору.

22. Громадські організації щомісячно, до 5 числа наступного місяця, подають Організатору конкурсного відбору звітну інформацію встановленої форми (додатки 6-10) про хід та результати виконання календарного плану.
Громадська організація публікує комплексний звіт виконання конкурсної пропозиції-переможця конкурсу у довільній формі (з обов'язковими фото чи відео матеріалами) на своєму сайті, чи офіційній сторінці в соціальних мережах.

23. Відповідальність за нецільове використання коштів бюджету міста Києва покладається на громадські організації.
У разі отримання скарги під час реалізації конкурсної пропозиції Організатор конкурсу залишає за собою право перевірити хід виконання заявлених заходів і затребувати додатковий звіт у громадської організації конкурсної пропозиції-переможця. 

24. Контроль за цільовим та ефективним використанням коштів здійснює Організатор конкурсного відбору.

\

Київський міський голова:


\underline{\hspace{180pt}}
\vspace*{0.1\baselineskip}
В. Кличко


